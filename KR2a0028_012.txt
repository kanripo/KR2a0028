# -*- mode: mandoku-view -*-
#+TITLE: 新唐書糾謬
#+DATE: 2015-09-23 09:41:58
#+PROPERTY: JUAN 12
<pb:KR2a0028_SBCK_012-1a>¶
新唐書糾謬卷第十二¶
　　　　　　　　　　宋咸林吳縝纂¶
　十二曰事狀叢&KR0232;¶
竊見嘉祐中進新唐書表云其事則増於前其¶
文則省於舊愚意以謂斯二者皆古良史之法¶
今新書旣成必有以稱斯言矣蓋增事者廣記¶
備言之謂也省文者詳略適中之謂也廣記備¶
言則後世得以考案詳略適中則無重&KR0232;叢冗¶
之&KR0102;後世有所矜式然今徐觀其所著則増事¶
<pb:KR2a0028_SBCK_012-1b>¶
省文固未能皆如所陳往往一事數出而其大¶
致則同可以刋省從一者甚衆今略條其事如¶
左¶
　　　王通　趙麗妃¶
　　　獨&KR0012;懷忠　趙&KR0347;¶
　　　慶山　薛顗薛紹¶
　　　沈皇后　來濟高智周¶
　　　合浦公主　裴柔¶
　　　安定公主　上官儀¶
<pb:KR2a0028_SBCK_012-2a>¶
　　　　　韋縚崔&KR0198;　裴行儉¶
　　　　　韋倫　劉正臣¶
　　　　　宫市　宜城公主¶
　　　　　張錫蘇味道　冥報記¶
　　　　　盧光啓　張楚金翰&KR0080;¶
　　　　　李巨川　皇甫冉曾兄弟¶
　　　　　張讀　張昌宗¶
　　　　　崔顥　柳公綽¶
　　　　　姜慶&KR0004;　趙驊全交¶
<pb:KR2a0028_SBCK_012-2b>¶
　　　　　嚴綬張延珪　徐賢妃徐堅¶
　　　　　項斯　李揆李玄道¶
　　　　　崔良佐　高重¶
　　　　　高定　吉中孚¶
　　　　　王&KR0073;　韋彤¶
　　　　　注文選五臣　裴安時¶
　　　　　帥夜光　叚秀實¶
　　　　　楊愼交　崔蝦¶
　　　　　　王通¶
<pb:KR2a0028_SBCK_012-3a>¶
王績傳云兄通隋末大儒也聚徒河汾間倣古¶
作六經又爲中說以擬論語不爲諸儒稱道故¶
書不顯唯中說獨傳¶
王勃傳云&KR0004;祖通隋末居白牛溪敎授門人甚¶
衆嘗起漢魏盡&KR0051;作書一百二十篇以續古尚¶
書後亡其序有録亡者十篇勃完&KR0024;缺逸定著¶
二十五篇王質傳云五世祖通爲隋大儒¶
　　　趙麗妃¶
貞順皇后武氏傳云&KR0004;帝在潞趙麗妃以倡幸¶
<pb:KR2a0028_SBCK_012-3b>¶
有容止善歌舞開元&KR0004;父兄皆美官及妃進(武/氏)¶
(也)麗妃恩亦㢮以十四年卒謚曰和生子瑛而¶
皇甫德儀生鄂王劉才人生光王皆藩邸之舊¶
後愛薄而妃乃專寵¶
太子瑛傳云&KR0004;瑛母以倡進善歌舞帝在潞得¶
幸及卽位擢妃父元禮兄常奴皆至大官鄂光¶
二王母亦帝爲臨淄王時以色選及武惠妃寵¶
幸傾後宫生壽王愛與諸子絕等而太子二王¶
以母失職頗怏怏¶
<pb:KR2a0028_SBCK_012-4a>¶
王琚傳云&KR0004;太子(謂明皇/帝也)在潞州襄城張暐爲¶
銅鞮令性豪殖喜賔客弋獵事厚奉太子數集¶
其家山東倡人趙元禮有女善歌舞得幸太子¶
止暐第其後生子瑛者也太子巳平内難召暐¶
拜宫門郎¶
　　　獨&KR0012;懷恩¶
獨&KR0012;懷恩傳懷恩謀作亂事¶
唐儉傳¶
劉世讓傳¶
<pb:KR2a0028_SBCK_012-4b>¶
　此三傳文多難以具載姑記其重&KR0232;傳名而¶
　巳且又毎傳各有不同如元君寶或作元君¶
　實劉世讓作劉讓懷恩縊死于獄乃云自殺¶
　劉世讓逃歸乃云武周還劉讓求罷兵唐儉¶
　爲内史侍郎又或作中書侍郎如此者甚多¶
　亦難以具紀也¶
　　　趙&KR0347;¶
中宗和思順聖皇后趙氏父瓌尚高祖長樂公¶
主帝爲英王聘后爲妃高宗於公主恩尤&KR0173;武¶
<pb:KR2a0028_SBCK_012-5a>¶
后不喜乃幽妃内侍省瓌自定州刺史駙馬都¶
尉貶括州絕主朝謁隨瓌之官瓌以壽州刺史¶
與主預越王事&KR0174;神龍元年追贈瓌左衛大將¶
軍¶
公主傳云常樂公主下嫁趙瓌生女爲周王妃¶
武后殺之逐&KR0347;括州刺史徙壽州越王貞將舉¶
兵遺&KR0347;書假道&KR0347;將應之主進使者曰爲我謝¶
王與其進不與其退若諸王皆丈夫不應淹久¶
至是王敗周興劾&KR0347;與主連謀&KR0013;殺¶
<pb:KR2a0028_SBCK_012-5b>¶
越王貞傳云&KR0004;貞騰檄壽州刺史趙&KR0347;諭以興¶
兵且假道&KR0347;得檄許爲應瓌妻常樂長公主亦¶
&KR0208;諸王蚤立功故&KR0347;與主皆&KR0174;¶
　　　慶山¶
五行志云埀拱二年九月巳巳雍州新豐縣露¶
臺鄕大風&KR0040;雷電有山湧出高二十丈有池周¶
三百畆池中有龍鳯之形禾麥之異武后以爲¶
休應名曰慶山荆州人俞文俊上言后怒流于¶
嶺南武后紀云埀拱二年十月巳巳有山出于¶
<pb:KR2a0028_SBCK_012-6a>¶
新豐縣改新豐爲慶山赦囚給復一年賜酺三¶
日(五行志云九月巳巳與/此不同巳有說見别篇)¶
武后傳云新豐有山因震突出后以爲美祥赦¶
其縣更名慶山荆州人俞文俊上言太后怒投¶
嶺外¶
　　　薛顗薛紹¶
公主傳云城陽公主下嫁薛瓘子顗封河東縣¶
侯濟州刺史琅邪王沖起兵顗與弟紹以所部¶
庸調作兵募士且應之沖敗殺都吏以滅口事¶
<pb:KR2a0028_SBCK_012-6b>¶
泄下獄俱&KR0174;¶
越王貞傳云濟州刺史薛顗與其弟紹謀應沖¶
率所部庸調治兵募士沖敗下獄&KR0174;顗駙馬都¶
尉瓘之子母城陽長公主封河東縣侯紹尚大¶
平公主擢累右玉鈐衛員外將軍以主婚不加¶
戮餓&KR0174;河南獄¶
　　　沈皇后¶
后妃傳云代宗睿眞皇后沈氏吳興人開元末¶
以良家子入東宫太子以賜廣平王實生德宗¶
<pb:KR2a0028_SBCK_012-7a>¶
天寳亂賊囚后東都掖廷王入洛復留宫中時¶
方北討未及歸長安而河南爲史思明所没遂¶
失后所在¶
德宗紀云母曰睿眞皇太后沈氏初沈氏以開¶
元末選入代宗宫安禄山之亂玄宗避賊于蜀¶
諸王妃妾不及從者皆爲賊所得拘之東都之¶
掖廷代宗克東都得沈氏留之宫中史思明再¶
䧟東都遂失所在¶
　　　來濟高智周¶
<pb:KR2a0028_SBCK_012-7b>¶
來濟傳云初濟與高智周郝處俊孫處約客宣¶
城石仲覽家仲覽衍於財有器識待四人甚厚¶
私相與言志處俊曰願宰天下濟及智周亦然¶
處約曰宰相或不可兾願爲通事舎人足矣後¶
濟領吏部處約始以瀛州書佐入調濟遽注曰¶
如志遂以處約爲通事舎人後皆至公輔高智¶
周傳云智周始與郝處俊來濟孫處約共依江¶
都石仲覽傾産結四人驩因請各語所期處俊¶
曰丈夫惟無仕仕至宰相乃可智周濟如之處¶
<pb:KR2a0028_SBCK_012-8a>¶
約曰得爲舎人在殿中周旋吐納可也仲覽使¶
相工視之工語仲覽曰高之貴君不及見之來¶
早顯而末躓高晩顯而壽吾聞速登者易顚徐¶
進者少患天道也後濟居吏部處約以瀛州參¶
軍入調濟曰如志擬通事舎人畢降階勞問平¶
生旣仲覽卒而濟等益顯¶
　　　合浦公主¶
公主傳太宗女合浦公主下嫁房遺愛并述主¶
驕恣謀反等事至房喬傳又載之其事大抵皆¶
<pb:KR2a0028_SBCK_012-8b>¶
同蓋重&KR0232;也文多不録¶
　　　裴柔¶
楊貴妃傳云馬嵬之難&KR0593;國與國忠妻裴柔等¶
奔陳倉縣令率吏追之意以爲賊弃馬走林虢¶
國先殺其二子柔曰丐我&KR0174;卽并其女刺殺之¶
楊國忠傳云晞及國忠妻裴柔同奔陳倉爲追¶
兵所斬柔故蜀倡也併坎而&KR0287;¶
　　　定安公主¶
公主傳中宗女定安公主下嫁王同皎同皎得¶
<pb:KR2a0028_SBCK_012-9a>¶
罪更嫁太府&KR0056;崔銑主薨王同皎子請與父合¶
葬給事中夏矦銛曰主義絕王廟恩成崔室逝¶
者有知同皎將拒諸泉銑或訴於帝乃止銛坐¶
是貶瀘州都督¶
崔銑傳云銑尚定安公主爲太府&KR0056;&KR0004;主降王¶
同皎後降銑主卒皎子繇請與父合葬給事中¶
夏矦銛駮奏主與王氏絕喪應還崔詔可銛猶¶
出爲瀘州都督¶
　　　上官儀¶
<pb:KR2a0028_SBCK_012-9b>¶
武后傳云后城㝢深痛柔屈不耻以就大事帝¶
謂能奉巳故扳公議立之巳得志卽盗威福施¶
施無憚避帝亦昏懦舉能鉗勒使不得專久稍¶
不平麟德&KR0004;后召方士郭行眞入禁中爲蠱祝¶
䆠人王伏勝&KR0036;之帝怒因是詔西臺侍郎上官¶
儀儀指言后專恣失海内望不可承宗廟與帝¶
意合乃&KR0208;使草詔廢之左右馳告后遽從帝自¶
訢帝羞縮待之如初猶意其恚且曰是皆上官¶
儀教我后諷許敬宗構儀殺之&KR0004;元舅大臣怫¶
<pb:KR2a0028_SBCK_012-10a>¶
㫖不閲歲屠覆道路目語及儀見誅則政歸房¶
帷天子拱手矣¶
上官儀傳云麟德元年坐梁王忠事下獄&KR0174;籍¶
其家&KR0004;武后得志遂牽制帝專威福帝不能堪¶
又引道士猒勝中人王伏勝&KR0036;之帝因大怒將¶
廢爲庻人召儀與議曰皇后專恣海内失望宜¶
廢之以順人心帝使草詔左右奔告后后自申¶
訢帝乃悔又恐后怨恚乃曰上官儀敎我后由¶
是深惡儀始忠爲陳王時儀爲&KR1460;議與王伏勝¶
<pb:KR2a0028_SBCK_012-10b>¶
同府至是許敬宗構儀與忠謀大逆后志也自¶
禇遂良等元老大臣相次屠覆公&KR0056;莫敢正議¶
獨儀納忠禍又不旋踵由是天下之政歸於后¶
而帝拱手矣¶
　　　韋縚崔&KR0198;¶
韋縚傳云開元二十三年赦令以籩豆之薦未¶
能備物宜詔禮官學士共議以聞縚請宗廟籩¶
豆皆加十二及定宗廟獻爵所容并外族服制¶
等崔&KR0198;於是亦獻議焉旣巳具載于韋縚傳而¶
<pb:KR2a0028_SBCK_012-11a>¶
崔&KR0198;傳復載之不知其說何謂其文稍多難以¶
具録也¶
　　　裴行儉¶
裴行儉傳云善知人在吏部時見蘇味道王勮¶
謂曰二君後皆掌銓衡¶
王勮傳云㝷加弘文舘學士兼知天官侍郎始¶
裴行儉典選見勮與蘇味道曰二子者皆銓衡¶
才至是語驗¶
　愚謂此乃裴行儉能知人之美獨書于行儉¶
<pb:KR2a0028_SBCK_012-11b>¶
　傳可也至王勮傳又見之則頗似重&KR0232;若以¶
　爲此語勮傳當載則味道傳中亦當具載今¶
　味道傳則止言行儉才之而巳其語與此不¶
　同者蓋味道其後凢再爲相不止於銓衡故¶
　也然則行儉之說雖得之於勮而猶未盡於¶
　味道也或者行儉當日品目二人器識槩以¶
　逺到許之未必止於銓衡而史氏於勮傳欲¶
　必驗其言故止以銓衡目之爾殊不知其至¶
　於味道則又有所未盡也況士大夫旣官至¶
<pb:KR2a0028_SBCK_012-12a>¶
　清顯則如天官典選皆其所揚歷之地亦無¶
　足恠者若於行儉傳止言其素許二子以遠¶
　到而其後果驗豈不愈於拘二子以銓衡之¶
　目哉¶
　　　韋倫¶
韋倫傳云從狩奉天關播罷爲刑部尙書倫在¶
朝堂流涕曰宰相無狀使天下至此不失爲尙¶
書後何以勸聞者憚其公¶
關播傳云播從幸奉天盧&KR0142;白志貞巳貶而播¶
<pb:KR2a0028_SBCK_012-12b>¶
猶執政議者不平遂罷爲刑部尚書韋倫等曰¶
宰相不善謀使天子播越尚可爲尚書耶相與泣¶
諸朝¶
　　　劉正臣¶
劉全諒傳云父客奴以戍留籍幽州事平盧軍¶
以材力顯天寶十五載以客奴爲柳城都郡太¶
守攝御史大夫平盧節度使賜名正臣因襲范¶
陽爲史思明所敗奔還王玄志酖殺之¶
劉悟傳云其祖正臣平盧軍節度使襲范陽不¶
<pb:KR2a0028_SBCK_012-13a>¶
克&KR0174;¶
　　　宫市¶
張建封傳云是時䆠者主宫市置數百十人閲¶
物㕓左謂之白望無詔文驗覈但稱宫市則莫¶
敢誰何大率與&KR0033;十不償一又取閽闥所奉及¶
脚傭至有重荷趨肆而徒返者有農賣一驢薪¶
䆠人以數尺帛易之又取它費且驅驢入宫而¶
農納薪辭帛欲亟去不許恚曰惟有&KR0174;耳遂擊¶
䆠者有司執之以聞帝黜宦人賜農帛十疋然¶
<pb:KR2a0028_SBCK_012-13b>¶
宫市不廢也諫臣交章列上皆不納¶
李錡傳賛云貞元以後中宫市物都下謂之宫¶
市不持符牒口含詔命取濫縑惡布紅紫之倍¶
其估裂以償&KR0033;市之良賈精貨皆逃去不出列¶
㕓閈者惟粗&KR0462;苦窳而巳又有强驅入禁中罄¶
所車輦賣者不平因共歐笞之蒼頭女奴名馬¶
工車惴惴常畏捕取而德宗蔽於左右前後莫¶
知也¶
　　　宜城公主¶
<pb:KR2a0028_SBCK_012-14a>¶
宜城公主傳云始封義安郡主神龍元年與長¶
寜新寜義安安樂新平五郡主皆進封¶
　今按此卽義安郡王本傳也而又云與義安¶
　等五郡主皆進封無乃重&KR0232;乎況三宗十一¶
　宗諸子傳中似此同時並封而入傳者多矣¶
　未嘗如此重載也¶
　　　張錫蘇味道¶
張錫傳云坐&KR0165;禁中語又賕謝鉅萬時蘇味道¶
亦坐事同&KR0013;訊繫鳯閣俄徙司刑三品院錫按¶
<pb:KR2a0028_SBCK_012-14b>¶
轡專道神氣不懾日膳豐鮮無貶損味道徒歩¶
赴逮席地菜食武后聞之釋味道將斬錫旣而¶
流循州蘇味道傳云證聖元年與張錫俱坐法¶
繫司刑獄錫雖下吏氣象自如味道獨席地飯¶
&KR0188;爲危惴可憫者武后聞放錫嶺南&KR0138;降味道¶
集州刺史¶
　　　冥報記¶
藝文志第四十八卷雜傳記内有唐臨冥報記¶
二卷¶
<pb:KR2a0028_SBCK_012-15a>¶
　今案第四十九卷小說家又有唐臨冥報記¶
　二卷¶
　　　盧光啓¶
藝文志小說家有盧光啓初舉子一卷注云字¶
子忠相昭宗¶
　今案光啓自有傳此注乃重出也¶
　　　張楚金翰&KR0080;¶
藝文志第四十九卷&KR0011;書中有張楚金翰&KR0080;七¶
卷¶
<pb:KR2a0028_SBCK_012-15b>¶
　今案第五十卷摠集中又有張楚金翰&KR0080;三¶
　十卷未知何者爲是¶
　　　李巨川¶
藝文志第五十卷有李巨川四六集二卷注云¶
韓建華州從事¶
　今案李巨川巳見叛臣傳此注重出也¶
　　　皇甫冉曾兄弟¶
藝文志第五十卷有皇甫冉詩三卷注述皇甫¶
冉并弟曾等事六十餘字¶
<pb:KR2a0028_SBCK_012-16a>¶
　今案冉曾兄弟文藝傳自有傳此注重出也¶
　　　張讀¶
藝文志有張讀建中西狩錄十卷注云字聖用¶
僖宗時吏部侍郎¶
　今案張薦傳末讀自有傳此注重出也¶
　　　張昌宗¶
藝文志有張昌宗古文紀年新傳三卷注云昌¶
宗冀州南宫人太子舍人¶
　今案文藝張昌齡傳自有昌宗事此注重出¶
<pb:KR2a0028_SBCK_012-16b>¶
　也¶
　　　崔顥¶
藝文志有崔顥詩一卷注中述顥無行弃妻等¶
事¶
　今案文藝孟浩然傳末顥自有傳巳具載其¶
　事此重出也¶
　　　柳公綽¶
柳公綽傳始生三日伯父子華曰興吾門者此¶
兒也至子華傳又曰子華公綽諸父也豈非冗¶
<pb:KR2a0028_SBCK_012-17a>¶
文乎¶
　　　姜慶初¶
玄宗女新平公主傳叙姜慶初事¶
　今案姜皎傳末慶初傳又載之此重出¶
　　　趙驊全交¶
趙宗儒傳云父華字雲&KR0056;少與殷寅顔眞&KR0056;柳¶
芳陸據蕭潁士李華邵軫善時人語曰殷顔柳¶
陸李蕭邵趙謂能全其交也¶
　今案蕭潁士傳云嘗兄事元德秀而友殷寅¶
<pb:KR2a0028_SBCK_012-17b>¶
　顔眞&KR0056;柳芳陸據李華邵軫趙驊時人語曰¶
　殷顔柳陸李蕭邵趙以能全其交也潁士傳¶
　旣載之矣又於宗儒傳附見之此重出也¶
　　　嚴綬張廷珪¶
嚴綬傳末載李進賢事¶
　今案張廷珪傳末亦載之此蓋重出也¶
　　　徐賢妃徐堅¶
徐賢妃傳云惠之弟齊聃齊聃子堅皆以學聞¶
女弟爲髙宗婕妤亦有文藻世以擬漢班氏¶
<pb:KR2a0028_SBCK_012-18a>¶
　今案徐堅傳末云齊聃姑爲太宗充容仲爲¶
　髙宗婕妤皆明圖史議者以堅父子如漢班¶
　氏此亦重出也¶
　　　項斯¶
藝文志云項斯詩一卷注云字子遷江東人會¶
昌丹徒尉¶
　今案楊敬之傳末巳叙斯之字及鄕里等事¶
　今藝文志又載之此重出也¶
　　　李揆李玄道¶
<pb:KR2a0028_SBCK_012-18b>¶
李揆傳云系出隴西爲冠族去客滎陽祖玄道¶
爲文學館學士¶
　今案李玄道自有傳在禇亮傳末其文曰李¶
　玄道者本隴西人世居鄭州然則揆傳與玄¶
　道傳旣畧相引綴玄道傳巳云本隴西人世¶
　居鄭州揆傳又言之豈非冗文乎¶
　　　崔良佐¶
藝文志雜史&KR0011;内崔良佐三國春秋注云良佐¶
深州安平人凡二十六字¶
<pb:KR2a0028_SBCK_012-19a>¶
　今案文藝崔元翰傳中巳叙良佐始末事六¶
　十餘字甚悉今藝文志又載之蓋重出也¶
　　　髙重¶
藝文志春秋&KR0011;内云髙重春秋纂要四十卷注¶
云字文明士廉五代孫凡四十二字¶
　今案髙重巳附見于士廉傳末其叙說甚詳¶
　此註重出也¶
　　　髙定¶
藝文志易&KR0011;云髙定周易外傳二十二卷注云¶
<pb:KR2a0028_SBCK_012-19b>¶
郢子京兆府叅軍¶
　今案髙定自有傳附郢傳後此注重出也¶
　　　吉中孚¶
藝文傳下盧綸末云吉中孚鄱陽人官戶部侍¶
郞¶
　今案藝文志云吉中孚詩一卷注云楚州人¶
　始爲道士後官校書郎登宏辭諫議大夫翰¶
　林學士戶部侍郞判度支貞元初卒此說自¶
　與盧綸傳末不同且又中孚等當大曆時與¶
<pb:KR2a0028_SBCK_012-20a>¶
　苗發韓翃同號十才子其家世及聲迹皆巳¶
　略見于綸傳矣如中孚之事宜刪定從一而¶
　乃重&KR0232;兩見且又其說異同如此非所謂刋¶
　脩者也¶
　　　王&KR0073;¶
公主傳同安公主下嫁隋州刺史王&KR0073;隋司徒¶
柬之子終開府儀同三司¶
　今案王方翼傳云祖&KR0073;隋州刺史尚同安大¶
　長公主官開府儀同三司卒謚曰文此二傳¶
<pb:KR2a0028_SBCK_012-20b>¶
　自可刪就一見足矣不必兩載之也¶
　　　韋彤¶
儒學韋彤傳彤京兆人四世從祖方質爲武后¶
時宰相¶
　今案韋雲起及孫方質自皆有傳雲起京兆¶
　萬年人孫方質光宅初爲鳳閣侍郎同鳳閣¶
　鸞臺平章事今彤傳止可云韋彤光宅宰相¶
　方質四世從孫餘皆可刪去也¶
　　　注文選五臣¶
<pb:KR2a0028_SBCK_012-21a>¶
藝文志有五臣注文選三十卷注具述五臣官¶
位姓名共四十字¶
　今案文藝吕向傳末又載此五人姓名蓋重¶
　出也¶
　　　裴安時¶
藝文志第四十七卷有裴安時左氏釋疑七卷¶
注云字適之大中江陵少尹¶
　今案第四十八卷又有裴安時史記訓纂二¶
　十卷元魏書三十卷其注亦與上文同蓋重¶
<pb:KR2a0028_SBCK_012-21b>¶
　出也¶
　　　帥夜光¶
藝文志第四十九有帥夜光三玄異義三十卷¶
并注十七字¶
　今案夜光在方技張果傳後自有傳此注不¶
　惟重出兼與傳不同未知孰是¶
　　　叚秀實¶
叚秀實傳云秀實嘗以禁兵寡弱不足僃非常¶
言於帝曰(文多/不錄)世多其謀¶
<pb:KR2a0028_SBCK_012-22a>¶
　今案兵志中巳具載秀實之䟽而傳又具述¶
　之其文意皆同蓋重出也¶
　　　楊愼交¶
長寧公主傳述下嫁楊愼交及貶官等事¶
　今案楊恭仁傳又載愼交歷官貶官等事此¶
　蓋重出也¶
　　　崔嘏¶
藝文志有崔嘏制誥集十卷注叙嘏事四十字¶
　今案李德&KR0073;傳後巳有崔嘏事七十餘字此¶
<pb:KR2a0028_SBCK_012-22b>¶
<pb:KR2a0028_SBCK_012-22b>¶

