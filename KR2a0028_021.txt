# -*- mode: mandoku-view -*-
#+TITLE: 新唐書糾謬
#+DATE: 2015-09-23 10:01:22
#+PROPERTY: LASTPB  <md:KR2a0028_SBCK_020-21b>
#+PROPERTY: JUAN 21


<md:KR2a0028_SBCK_021-1b>¶
<pb:KR2a0028_WYG_020-22a>
　　　韓愈傳¶
韓愈傳所要光决於心¶
　今案乃是先决於心¶
又贊云無柢捂聖人者¶
　今案當作抵¶
又云以荀況揚雄為未淳¶
　今案當作醇¶
　　　劉武周傳
<pb:KR2a0028_WYG_020-22b>
劉武周傳云破之於美食川¶
　今案獨孤懷恩及秦瓊傳皆為美良川蓋良悞為食
　也¶
　　　蘇定方傳¶
蘇定方傳云縳賀魯以還又云遂面縳降¶
　今案其字皆當作縳¶
　　新唐書糾謬二十卷五代史纂誤五卷此二書皆
　　元祐中故朝請大夫吳君縝所撰君字廷珍成都
<pb:KR2a0028_WYG_020-23a>
　　人熙豐時名公師孟之子歴數郡守俱以惠政聞
　　生平力學博通古今多求前史謬誤而叅訂之然
　　未嘗示人間有傳者此二書而已今直寶文閣宇
　　文公時中自蜀來守吳興以郡庠有新唐書五代
　　史版本而吳君此書不可不附見也遂令併刻之
　　且俾元美序其後元美曰唐人稱杜征南顔秘書
　　為左丘明班孟堅忠臣今觀其推廣發明二子信
　　有功矣至班左語意乖戾處往往曲為説以附會
<pb:KR2a0028_WYG_020-23b>
　　之安在其為忠也今吳君於歐宋大手筆乃能糾
　　謬纂誤力禆前闕殆晏子所謂獻可替否和而不
　　同者此其忠何如哉然則唐人之論忠也陋矣惜
　　乎君之志徒見於其書也紹興戊午四月望左從
　　政郎充湖州州學教授長樂吳元美跋後
　
　
　新唐書糾謬卷二十
