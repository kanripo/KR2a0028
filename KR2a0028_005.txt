# -*- mode: mandoku-view -*-
#+TITLE: 新唐書糾謬
#+DATE: 2015-09-23 10:01:22
#+PROPERTY: LASTPB  <md:KR2a0028_SBCK_004-1a>
#+PROPERTY: JUAN 5


<md:KR2a0028_SBCK_005-1a>¶新唐書糾謬卷四

<pb:KR2a0028_WYG_005-1a>
欽定四庫全書
　新唐書糾謬卷五¶
　　　　　　　　　　　　　宋　吴縝　¶撰
　五曰年月時世差互¶
　　韋𢎞景封還詔書事一以為憲宗一以爲穆宗
　　魏謩罷相差一年
　　李愬平蔡州差一年
　　閻立本爲中書令差一年
<pb:KR2a0028_WYG_005-1b>
　　武惠妃薨差一年
　　王志愔傳幸東都差一年
　　王求禮傳久視二年大雪誤
　　武后問狄仁傑求奇士其年誤
　　岑羲爲同三品年誤及官稱不同
　　竇懐貞傳誤
　　常山王承乾卒紀傳差一年
　　惠昭太子薨年紀傳不同
<pb:KR2a0028_WYG_005-2a>
　　孝敬皇帝年差一歲
　　章懐太子傳年誤
　　慶王宗薨紀傳差一年
　　張濬死紀傳差一年
　　肅王薨差一年
　　武攸暨傳年次誤
　　啖助傳贊誤
　　懿徳太子傳誤
<pb:KR2a0028_WYG_005-2b>
　　上官昭容傳誤
　　江夏王道宗傳誤
　　突厥傳叙永安王孝基誤
　　太宗薛舉相持六十餘日事
　　吐谷渾傳貞觀九年誤
　　　韋𢎞

景封還詔書事一以爲憲宗一以爲¶穆宗¶
韋𢎞景傳云遷給事中駙馬都尉劉士涇賂權¶近擢太
僕卿𢎞景上還詔書穆宗使喻其先人¶昌有功朕所以
<pb:KR2a0028_WYG_005-3a>
念功睦親者𢎞景固執帝怒使¶宣慰安南由是有名¶
　今案劉士涇傳云遷太僕卿給事中韋𢎞景<md:KR2a0028_SBCK_005-3a>¶等封還
　制書以士涇交通近倖不當居九卿¶憲宗曰昌有功
　於邊士涇又尚主官少卿已¶十餘年制書宜下𢎞景
　等乃奉詔此二傳一¶以爲穆宗一以爲憲宗一則云
　𢎞景固執帝¶怒使宣慰安南一則云𢎞景等乃奉詔
　二説¶殊不同未知其孰是且又士涇傳云𢎞景等¶即
　不知餘人爲誰此皆舛誤之甚者也
<pb:KR2a0028_WYG_005-3b>
　　　魏謩罷相差四年¶
魏謩傳云大中十五年以平章事領劔南西川<md:KR2a0028_SBCK_005-3b>¶節度使¶
　今案宣宗紀大中十一年二月辛巳魏謩罷¶又宰相
　表云大中十一年二月辛巳謩爲檢¶校戸部尚書平
　章事西川節度使二者不同¶或者本傳以爲十五年
　者誤歟¶
　　　李愬平蔡州差一年¶
李愬傳云於時元和十一年十月己卯師夜起¶黎明雪
<pb:KR2a0028_WYG_005-4a>
止愬入駐元濟外宅蔡吏驚曰城䧟矣¶元濟請罪梯而
下檻送京師<md:KR2a0028_SBCK_005-4a>¶　今案憲宗紀元和十二年十月癸酉克蔡州¶又韓愈
　平蔡碑云十二年八月丞相度至師¶十月壬申愬用
　所得賊將自文城因天大雪¶疾馳百二十里用夜半
　到蔡破其門取元濟¶以獻然則憲宗紀新書正得其
　實而愬傳以¶爲元和十一年十月己卯則大誤矣¶
　　　閻立本爲中書令差一年
<pb:KR2a0028_WYG_005-4b>
閻立本傳云咸亨元年官復舊名改中書令卒¶
(立本初以總章元年/爲右相本中書令也)<md:KR2a0028_SBCK_005-4b>¶　今案宰相表則咸亨二年立本方爲中書令¶未知孰
　是¶
　　　武惠妃薨差一年¶
楊貴妃傳云開元二十四年武惠妃薨¶
　今案𤣥宗紀開元二十五年四月乙丑廢皇¶太子瑛
　及卾王瑶光王琚爲庶人皆殺之十¶二月丙午惠妃
<pb:KR2a0028_WYG_005-5a>
　武氏薨又案惠妃傳及庶人¶瑛等先死而後薨既瑛
　等皆二十五年死則¶妃之薨無由却在二十四年其
　理甚明然則<md:KR2a0028_SBCK_005-5a>¶楊貴妃傳所云差一年矣¶
　　　王志愔傳幸東都差一年¶
王志愔傳云開元九年帝幸東都詔留守京師¶京兆人
權梁山妄稱襄王子謀反¶
　今案𤣥宗紀開元九年並無幸東都之事而¶十年正
　月丁巳如東都九月京兆人權梁山¶反伏誅志愔傳
<pb:KR2a0028_WYG_005-5b>
　所云九年者誤也¶
　　　王求禮傳久視二年大雪誤¶
王求禮傳云久視二年三月大雨雪<md:KR2a0028_SBCK_005-5b>¶　今案本紀久視止有元年至次年正月丁丑¶改元大
　足至十月改元長安則是久視無二¶年三月矣且又
　案本紀及五行志長安元年¶三月亦無大雨雪止是
　五行志云久視元年¶三月大雪疑求禮傳所云即此
　事而誤以元¶年爲二年爾
<pb:KR2a0028_WYG_005-6a>
　　　武后問狄仁傑求奇士其年誤¶
張柬之傳云長安中武后謂狄仁傑曰安得一¶竒士用
之<md:KR2a0028_SBCK_005-6a>¶　今案本紀及狄仁傑傳仁傑以聖厯三年九¶月薨是
　年歲在庚子(即久視/元年也)而長安元年歲¶在辛丑由是言
　之柬之傳云長安中必誤也¶
　　　岑羲爲同三品年誤及官稱不同¶
岑羲傳云遷秘書少監進吏部侍郎帝崩詔擢¶右散騎
<pb:KR2a0028_WYG_005-6b>
常侍同中書門下三品睿宗立罷爲陜¶州刺史再遷戸
部尚書景雲初復召同三品¶
　今案睿宗紀云景雲元年六月壬午韋皇后¶弑中宗
　矯詔立温王重茂爲皇太子以刑部<md:KR2a0028_SBCK_005-6b>¶尚書裴談工部
　尚書張錫同中書門下三品¶吏部尚書張嘉福中書
　侍郎岑羲吏部侍郎¶崔湜同中書門下平章事宰相
　表亦同即無¶中宗崩而羲以右常侍爲同三品之事
　六月¶甲辰睿宗即位至七月丁巳羲罷爲右散騎¶常
<pb:KR2a0028_WYG_005-7a>
　侍先天元年正月以戸部尚書始同三品¶蓋自景雲
　元年(即景龍四年/庚戌歲也)六月温王即位¶改元唐隆是月睿
　宗即位己巳大赦改元景¶雲至二年(辛/亥)先天元年(壬/子)
　正月羲始爲同三<md:KR2a0028_SBCK_005-7a>¶品然則非景雲初乃先天初也紀
　及表又云¶羲曾爲中書侍郎而本傳無之亦脱漏也¶
　　　竇懐貞傳誤¶
竇懐貞傳云俄與李日知郭元振張説皆罷爲¶左御史
大夫踰年復同中書門下三品
<pb:KR2a0028_WYG_005-7b>
　今案睿宗紀景雲二年(辛/亥)十月竇懐貞罷先¶天元年
　(壬/子)正月乙未左御史臺大夫竇懐貞¶同中書門下三
　品則是止三數月耳非踰年¶也或曰史家止謂改歲
　則爲踰年非謂過一<md:KR2a0028_SBCK_005-7b>¶朞也愚曰唯新書之例不然故
　不得不疑而¶辨之案杜元頴傳謂穆宗即位不閲歲
　而元¶頴至宰相且穆宗以元和十五年閏正月即¶位
　次年長慶元年二月元頴入相斯亦可謂¶踰年矣而
　本傳以爲不閲歲又云甫再朞出¶爲西川節度使葢
<pb:KR2a0028_WYG_005-8a>
　謂僅及二周而元頴以長¶慶元年二月爲相至三年
　十月罷凢二周歲¶餘八月而本傳以爲甫再朞今竇
　懐貞自罷¶相至復同三品雖曰改歲而止三四月又
　安<md:KR2a0028_SBCK_005-8a>¶得遂以爲踰年哉¶
　　　常山王承乾卒紀傳差一年¶
常山王承乾傳云貞觀十七年廢爲庶人徙黔¶州十九
年死¶
　今案本紀貞觀十八年十二月壬寅庶人承¶乾卒與
<pb:KR2a0028_WYG_005-8b>
　本傳差一年¶
　　　惠昭太子薨年紀傳不同¶
憲宗紀元和四年閏三月丁卯立鄧王寧爲皇¶太子(即/恵)
(昭太/子也)六年十二月辛亥皇太子薨<md:KR2a0028_SBCK_005-8b>¶　今案穆宗紀云元和七年惠昭太子薨而惠¶昭太子
　傳云李絳等建言立皇太子帝曰善¶以寧爲皇太子
　冊禮用孟夏雨不克改用孟¶秋亦雨冬十月克行禮
　明年薨年十九以是¶推之憲宗紀惠昭以元和四年
<pb:KR2a0028_WYG_005-9a>
　立六年十二¶月薨而穆宗紀云元和七年薨已爲舛
　錯今¶惠昭本傳又云冬十月克行禮明年薨則是¶元
　和四年受冊成禮而五年薨愈見乖異不¶知何者爲
　是然要之李絳嘗上言曰陛下受<md:KR2a0028_SBCK_005-9a>¶命四年而冡子未
　建於是乃立太子則是元¶和四年立之無疑但薨年
　則紀傳交互爲難¶考爾¶
　　　孝敬皇帝年差一歲¶
孝敬皇帝傳云𢎞奏請數怫㫖上元二年從幸¶合璧宫
<pb:KR2a0028_WYG_005-9b>
遇酖薨年二十四又髙宗紀上元二年¶四月己亥天后
殺皇太子五月戊申追號皇太¶子爲孝敬皇帝¶
　今案燕王忠傳云王皇后廢武后子𢎞甫三<md:KR2a0028_SBCK_005-9b>¶歲又髙
　宗紀永徽六年十月己酉廢皇后爲¶庶人是歲乙卯
　而𢎞三歲則是以癸丑生至¶上元二年歲在乙亥薧
　止是二十三年不得¶云二十四也¶
　　　章懐太子傳年誤¶
章懐太子傳云上元元年復名賢是時皇太子¶薨其六
<pb:KR2a0028_WYG_005-10a>
月立賢爲太子¶
　今案髙宗紀及三宗諸子傳並云皇太子以¶上元二
　年薨獨此傳以爲元年蓋誤也<md:KR2a0028_SBCK_005-10a>¶　　　慶王琮薨差一年¶
十一宗諸子傳云奉天皇帝琮天寳十載薨(琮本¶封/慶王)¶
　今案𤣥宗紀云天寳十一載五月戊申慶王¶琮薨恐
　本傳之誤也¶
　　　張濬死差一年
<pb:KR2a0028_WYG_005-10b>
張濬傳云遷左僕射致仕居洛長水墅王師範¶起兵青
州欲取濬爲謀主不克全忠脅帝東遷¶濬聞曰乘輿卜
洛則大事去矣蓋知其將簒也<md:KR2a0028_SBCK_005-10b>¶全忠畏濬構它鎮兵使
張全義遣牙將如盗者¶夜圍墅殺之屠其家實天復二
年十二月(是歲/壬戌)¶
　今案昭宗紀天復元年(辛/酉)十月朱全忠犯京¶師十一
　月壬子昭宗如鳯翔戊辰全忠犯鳯¶翔自是全忠圍
　鳯翔至天復三年(癸/亥)正月王¶師範取兖州甲子昭宗
<pb:KR2a0028_WYG_005-11a>
　幸全忠軍己巳昭宗¶至自鳯翔十二月丙申朱全忠
　殺尚書左僕¶射致仕張濬由此觀之則天復二年十
　二月¶昭宗尚在岐下爲全忠所圍未出亦未有卜<md:KR2a0028_SBCK_005-11a>¶洛
　之事王師範亦未起兵然則本紀所書三¶年十二月
　丙申殺濬爲得其實而本傳云二¶年十二月者誤也
　且又濬以三年既死而昭¶宗以四年遷洛今觀濬傳
　所書則似遷洛之¶後濬方被殺此蓋傳中文意未全
　所致當云¶全忠將脅帝東遷如此則文意完矣
<pb:KR2a0028_WYG_005-11b>
　　　肅王薨差一年¶
肅王詳傳云建中二年薨¶
　今案徳宗紀建中三年十月丙子肅王詳薨<md:KR2a0028_SBCK_005-11b>¶與傳差
　一年¶
　　　武攸暨傳年次誤¶
武攸暨傳云天授巾自千乘郡王進封定王長¶安中降
王壽春中宗時拜司徒復王定¶
　今案武承嗣傳云中宗復位侍中敬暉等言¶諸武不
<pb:KR2a0028_WYG_005-12a>
　當王帝柔昏不斷纔降封一級三思¶王徳靜郡攸暨
　壽春然則攸暨之降王壽春¶乃中宗神龍時事也而
　傳以爲長安中則誤¶矣<md:KR2a0028_SBCK_005-12a>¶　　　啖助傳贊誤¶
儒學啖助傳贊云嗚呼孔子沒乃數千年¶
　今案孔子以魯哀公十六年壬戌歲卒距嘉¶祐五年
　庚子進新書之歲止一千五百三十¶九年又案啖助
　以大厯五年庚戌歲卒止距¶孔子之卒才一千二百
<pb:KR2a0028_WYG_005-12b>
　四十九年今乃云孔¶子沒數千年無乃誤歟¶
　　　懿徳太子傳誤¶
懿徳太子重潤傳云大足中或譖重潤竊議武<md:KR2a0028_SBCK_005-12b>¶后怒杖
殺之年十九¶
　今案重潤傳首云重潤生髙宗喜甚乳月滿¶爲大赦
　天下改元永淳而是年歲在士午大¶足止有元年歲
　在辛丑則是重潤年二十謂¶之十九則誤也¶
　　　上官昭容傳誤
<pb:KR2a0028_WYG_005-13a>
上官昭容傳云西臺侍郎儀之孫父廷芝與儀¶死武后
時¶
　今案上官儀傳云麟徳元年坐梁王忠事下<md:KR2a0028_SBCK_005-13a>¶獄死子
　廷芝亦被殺又本紀麟徳元年十二¶月丙戌殺上官
　儀武后傳云麟徳初后召方¶士爲蠱宦人發之帝怒
　召上官儀草詔廢后¶后諷許敬宗構儀殺之然則武
　后以麟徳元¶年造蠱是年殺儀方是時髙宗尚親政
　武后¶止居中宫後二十年方有臨朝稱制事則當¶麟
<pb:KR2a0028_WYG_005-13b>
　徳初不得謂之武后時也¶
　　　江夏王道宗傳誤¶
江夏王道宗傳髙宗永徽初房遺愛以反誅長<md:KR2a0028_SBCK_005-13b>¶孫無忌
禇遂良與道宗有宿怨誣與遺愛善流¶象州道病薨年
五十四¶
　今案道宗本傳云裴寂與劉武周戰度索原¶寂敗賊
　逼河東道宗年十七從秦王討賊且¶裴寂與劉武周
　度索原之戰即武徳二年九¶月介州姜寳誼死之之
<pb:KR2a0028_WYG_005-14a>
　戰是也(此戰見於裴寂姜寳誼劉¶武/周傳髙祖本紀武徳二年中)是年歲在己卯
　時道宗年十¶七則是生於隋仁壽三年癸亥歲也而
　房遺¶愛之誅在永徽四年癸丑歲自癸亥至癸丑<md:KR2a0028_SBCK_005-14a>¶正
　五十一年爾不得云年五十四也¶
　　　突厥傳叙永安王孝基誤¶
突厥傳云武徳四年頡利率萬騎與苑君璋合¶㓂鴈門
執我使者帝亦囚其使與相當由是㓂¶代州敗行軍總
管永安王孝基
<pb:KR2a0028_WYG_005-14b>
　今案永安王孝基傳云武徳二年劉武周㓂¶太原夏
　人呂崇茂以縣應賊詔孝基爲行軍¶總管攻之工部
　尚書獨孤懐恩内史侍郎唐¶儉陜州總管于筠隸焉
　會尉遲敬徳至與崇<md:KR2a0028_SBCK_005-14b>¶茂夾㢁官師大敗孝基及筠等
　皆執於賊謀¶亡歸爲賊所害晉陽平購尸不獲又案
　本紀¶武徳二年十月劉武周㓂晉州永安王孝基¶及
　工部尚書獨孤懐恩陜州總管于筠内史¶侍郎唐儉
　討之是月夏縣人呂崇茂反十二¶月永安王孝基及
<pb:KR2a0028_WYG_005-15a>
　劉武周戰於下邽敗績(此乃¶戰於夏縣而誤作下邽/已有説見别篇又孝基及于)
　(筠等四人被執正在此/戰而紀漏書¶亦見别篇)三年二月甲寅獨孤懐恩謀
　反伏誅(案懐¶恩傳懐恩初謀反而勑令討武周既而/四人敗被執俄而秦王破武周於美良川懷)
　(思逃<md:KR2a0028_SBCK_005-15a>¶歸而謀反/事敗遂伏誅)四月壬戍秦王世民及劉武周¶戰於
　洺州敗之武周亡入於突厥克并州由¶是言之永安
　王孝基在武徳三年四月劉武¶周未破敗之前已被
　害矣何縁四年猶爲行¶軍總管而與突厥戰乎此蓋
　誤也
<pb:KR2a0028_WYG_005-15b>
　　　太宗薛舉相持六十餘日事¶
太宗紀云武徳元年薛舉㓂涇州太宗爲西討¶元帥七
月太宗有疾諸將爲舉所敗八月太宗¶疾間復屯於髙
墌城相持六十餘日已而舉死<md:KR2a0028_SBCK_005-15b>¶其子仁杲率其衆求戰
太宗按軍不動久之仁¶杲糧盡太宗曰可矣乃遣總管
梁實柵淺水原¶仁杲将宗羅&KR1622;擊實太宗率兵出其後
羅&KR1622;敗¶走太宗追之至其城下仁杲乃出降¶
　今案髙祖紀武徳元年六月癸未薛舉㓂涇¶州秦王
<pb:KR2a0028_WYG_005-16a>
　世民爲西討元帥七月壬子劉文靜¶及薛舉戰於涇
　州敗績八月辛巳薛舉卒己¶丑秦王世民爲西討元
　帥以討薛仁杲十一¶月己酉秦王世民敗薛仁杲執
　之然則薛舉<md:KR2a0028_SBCK_005-16a>¶以六月癸未㓂涇州至八月辛巳卒共
　五十¶九日耳若自七月壬子舉敗劉文靜後至八¶月
　辛巳止三十日耳今本紀乃云八月太宗¶疾間復屯
　於髙墌城相持六十餘日已而舉¶死叅較髙紀前後
　無復有與舉相持可及六¶十餘日之處
<pb:KR2a0028_WYG_005-16b>
　　　吐谷渾傳貞觀九年誤¶
吐谷渾傳云其王慕容伏允拘天子行人趙徳¶楷貞觀
九年詔李靖等爲西海道行軍大總管<md:KR2a0028_SBCK_005-16b>¶擊之¶
　今案本紀其吐谷渾執趙徳楷及命李靖等¶六總管
　伐之皆貞觀八年十二月事非九年¶也¶
　
　
　¶新唐書糾謬卷五
